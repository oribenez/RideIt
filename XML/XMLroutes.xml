<?xml version="1.0" encoding="utf-8"?>
<routes>
  <article>
    <img>DSC_0561.JPG</img>
    <title>סינגל ענבה</title>
    <date>11/4/2013</date>
    <km>24</km>
    <time>2 - 3 שעות</time>
	<hardness>בינוני - קשה</hardness>
	<area>מרכז</area>
    <content>
		מסומן באדום. זה הסינגל החדש בין השניים, ומתאים יותר לרוכבים מתקדמים: יש בו צבירת גובה מכובדת יחסית לאזור וקטעים טכניים. הוא פונה דרומה דרך חניון שאקי וחניון הסוסים ועולה לתל גמזו, שם ישנה נקודת תצפית יפה, ומנוחה. החלק הזה יספק לכם גיוון מהרכיבה ביער המוצל ויתאים מאוד גם לעונות הקרות. ממשיכים באזורים פתוחים עד החלק הצעיר של יער מודיעין. לעתים עוברים גם בדרכי עפר. ממשיכים דרומה ליער הבוגר עד חורבת בית ענבה. השביל ממשיך צפון-מזרחה ומשקיף על נחל ענבה וכבשני הסיד העתיקים שבו. השביל ממשיך בטיפוס לחורבת רגב, שהיא אחת הנקודות הגבוהות ביותר בשטח. מומלץ לעצור וליהנות מתצפית פנורמית. משם ממשיכים חזרה לליגד סנטר, שהוא נקודת כניסה ויציאה נוספת לסינגל. השביל ממשיך ומטפס לחורבת זכריה ויורד אל בקעת הנזירים ומערות הנזירים. אז הוא פונה מערבה לאורך נחל גמזו וחזרה צפונה בעלייה למצפה מודיעין, דרך הפגודה התאילנדית.
		נקודה חשובה: באזור חורבת בית ענבה ישנו פיצול בסימון השבילים עם סימון שבילים שחור. רכיבה בשביל השחור על דרך עפר תוביל את הרוכבים לתוך העיר מודיעין (לפארק העירוני ענבה), ומשם להתחברות למערכת שבילי האופניים העירונית. יש לציין שלאחר רכיבה של כ-500 מ' בשביל העפר השחור ישנו פיצול לשביל כחול, שמוביל לתחנת הרכבת פאתי מודיעין ולישפרו סנטר.
	</content>
  </article>

	<article>
		<img>46432map.jpg</img>
		<title>סינגל הרצל</title>
		<date>11/4/2013</date>
		<km>8</km>
		<time>30 דקות - 1 שעה</time>
		<hardness>קל - בינוני</hardness>
		<area>מרכז</area>
		<content>מסומן בכחול. סינגל הרצל מוכר גם כסינגל ברוטיה. ברוטיה הוא מין של אורן ששתלה קק"ל בכל רחבי הארץ. השביל עובר ליד 11 הפרטים הראשונים הוותיקים ביותר מסוגם בארץ (ניטעו ב-1929). זוהי לולאה שאורכה כ-8 ק"מ, הנמצאת כולה במרחק לא גדול מהמצפה, והיא קלה יחסית מבחינה טכנית ומתאימה לרוב הרוכבים. מתחילים במצפה, ופונים מערבה דרך חלקות איקליפטוסים ואורן, ליד חלקת הברוטיה הוותיקה, עד לחניון מקסיקו. פונים ימינה לכביש היציאה מהיער, וממש ליד הצומת נכנסים שוב לסינגל במגמה דרומה לאורך הגדר. הסינגל פונה מזרחה ואז מבצע סיבובי עקלתון יפים בתוך היער, עד שהוא חוצה ציר ראשי לאורך נחל וצומת גדול. חוצים את הנחל מעל סכר קטן ועתיק (סהרון), ואז עומדים בפני שתי אפשרויות: 1. לחזור למצפה דרך השביל הכחול, שפונה שמאלה וצפונה, או לרכוב על דרך האספלט עד למצפה מודיעין. מי שהגיע לרכיבה ארוכה יכול לפנות אחרי הסכר ימינה, אל הסינגל הארוך ענבה, המסומן בצבע אדום.</content>
	</article>
</routes>